---
title: "O mnie - doświadczenie, umiejętności"
---

Programuję od najmłodszych lat. Od kilku lat specjalizuję się w tworzeniu stron i serwisów internetowych. Stale się rozwijam poprzez dokształcanie się i poszerzanie swojej wiedzy.

Mieszkam w Poznaniu oraz we Wronkach. Ukończyłem technikum z tytułami najlepszego absolwenta oraz najlepszego technika informatyka. Jestem również laureatem II Olimpiady Cyfrowej. Od 2021 studiuję Informatykę na Politechnice Poznańskiej w trybie stacjonarnym.

Uwielbiam sport. Jazda na szosie i treningi siłowe to moje główne odskocznie od komputera :) W wolnych chwilach również gram w szachy oraz tworzę projekty open-source.
<!--more-->

## Doświadczenie jako web-developer

Odbyłem staż w firmach Komputerpartner (czerwiec 2020) i w Trol Intermedia (maj, lipiec 2019), gdzie zajmowałem się tworzeniem stron internetowych. Od 2018 regularnie zajmuję się utrzymaniem i rozwojem systemów firmy BRAMY-SERWIS. Aktualnie współpracuję z firmą Trol Intermedia, w głównej mierze pełniąc rolę back-end developera. 

Zachęcam do spojrzenia na efekty mojej dotychczasowej pracy. Udostępniłem [wybrane projekty](/projekty/) wraz ze zdjęciami i opisem realizacji.

## Co potrafię zaoferować?

Korzystam ze znanych i sprawdzonych technologii, które pozwalają zmniejszyć koszty utrzymania strony i gwarantują dobrą wydajność. Na życzenie tworzę strony w oparciu o CMS, umożliwiając Klientowi prostą w działaniu, samodzielną edycję treści.

Potrafię wdrożyć projekt w życie i dostosować go pod urządzenia każdego rozmiaru - komórki, laptopy, komputery stacjonarne. Sprawnie posługuję się Photoshopem i Figmą. Bez problemu podejmę się obróbki zdjęć i wykonania prostego projektu graficznego.

Optymalizuję każdą stronę pod kątem wydajności i wyników wyszukiwania. Korzystam z nabytej wiedzy - przyspieszam ładowanie strony, dodaję kłódkę w pasku, dopracowuję podgląd strony w Google i na mediach społecznościowych. Szybka, dopracowana strona zwiększa zainteresowanie odwiedzających i pozycję w wyszukiwarkach internetowych.

Potrafię wdrożyć również bardziej zaawansowany projekt od podstaw. Korzystam z frameworków i wzorców projektowych - przyspiesza to tworzenie witryny oraz zapewnia jej prostszą rozbudowę i utrzymanie. Potrafię odwzorować model struktury firmy, organizacji, danego zadania - a następnie utworzyć relacyjną bazę danych spełniającą swoją rolę.

## Poza stronami również umiem:

Potrafię współpracować z innymi programistami za pomocą systemu kontroli wersji. Znam podstawy administracji serwerów. Umiem wdrożyć stosowne zabezpieczenie oraz skonfigurować wymagane usługi - bazy danych, intepretery kodu, monitorowanie zasobów.

Znam również szereg innych technologii (poza stronami internetowymi). Umiem tworzyć proste aplikacje na Androida. Dobrze znam Pythona, przez co potrafię zautomatyzować różne powtarzalne czynności. Z chęcią wkroczę nawet na nowe, nieznane rejony.

## Języki, technologie, wiedza
Wersja dla programisty :)

**Średnio-zaawansowana znajomość:**  
- PHP7, Python 3, Javascript (ES6), HTML5, CSS3, SCSS  
- FPDF, Requests  
- BEM, Flexbox, CSS Grid, JSON-LD, REST API  

**Dobra znajomość:**   
- SQL (dialekty: MySQL, MSSQL, SQLite)  
- Symfony, vue.js, CakePHP, jQuery, Selenium, BeautifulSoup, moment.js, Axios  
- Photoshop, git, bash, cmd  
- wzorce projektowe, projektowanie i normalizacja baz, optymalizacja zapytań SQL, profilowanie kodu

**Podstawowa znajomość:**   
- Java, Rust, C++, R   
- node.js, Django, Flask  
- Figma, Android Studio  